Задача 1
========

Да се създаде клас `Book`, който да съдържа следните данни, характерни за една книга:
- заглавие на книгата;
- брой страници.

Да се създаде подходящ конструктор за Book, както и необходимите селектори и мутатори.
Предефинирайте оператори:
- за изход (`<<`);
- за вход (`>>`);
- оператори `>` и `<` (сравнява книги лексикографски по заглавие).
 
Да се създаде клас `EBook` (онлайн книга), който наследява класа `Book`.
Като член-данни да се съдържат размера на книгата в байтове (`int`) и броя отваряния на книгата.
Добавете необходимите мутатори, селектори и конструктор по зададени данни.
Да се напише функция, която връща рейтинга на книгата чрез формулата:
- ако броят на отварянията е над 200, рейтингът е 5;
- иначе рейтингът е брой на отваряния / 40.
 
Да се създаде клас `Library`, който да съдържа динамичен масив от книги.
Да има възможност за добавяне и махане на книга от масива, както и намиране на
средното аритметично на броя страници на всички книги в масива.
Предефинирайте оператор `[]`, който да връща книга по поредния ѝ номер в масива.
Напишете функция `sortByTitle`,
която да сортира масива от книги по заглавията им.
 
Задача 2
========

Да се реализират:
* абстрактен базов клас `Device`, описващ техническo устройствo,
който съдържа производител (низ с произволна дължина) и поддържа две операции:
  - `print`: за извеждане на информация за устройство; 
  - `getPerf`: за намиране на числова мярка за производителност на устройството;
* производен клас `Laptop`, описващ лаптоп, който има допълнителна член-данна
за скорост (цяло число мегахерци). Да се дефинират двете операции `print` и `getPerf`, като:
  - информацията за лаптопа се състои от неговия производител и скорост;
  - мярката за производителност на лаптопа е неговата скорост;
* производен клас `Car`, описващ автомобил, който има допълнителни член-данни
за мощност (цяло число киловати) и обем на двигателя (цяло число cm3).
Да се дефинират двете операции `print` и `getPerf`, като:
  - информацията за автомобила се състои от неговия производител, мощност и обем;
  - мярката за производителност на автомобила е неговата мощност;
* клас `Inventory`, описващ фирмен инвентар от устройства (до 100 на брой),
които могат да бъдат лаптопи и коли. Да се реализират:
  - функция, която извежда информация за всички устройства в списъка;
  - функция, която проверява дали инвентарът е подреден в нарастващ ред по производителност.
