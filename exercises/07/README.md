Упражнение 7
============

Апартамент
----------
Да се реализира клас `Room`, който описва помещение с площ в кв. м.
(дробно число) и описание (низ с дължина до 30 символа).
Да се реализира клас `Apartment`, който описва апартамент с произволен брой
помещения. За двата класа да се реализират:
* подходящи конструктори и "голяма четворка", ако е нужна
* подходящи селектори и мутатори
* операция `>>` за въвеждане от стандартния вход
* операция `<<` за извеждане на стандартния изход

Допълнително, за класът `Apartment` да се реализират следните функционалности:
* метод, който намира общата площ на апартамент
* операция `[]`, която връща стая в апартамент по зададено описание
* операции за сравнение (`<`, `<=`, `==`, `>=`, `>`),
които сравняват два апартамента по "просторност", като за по-просторен
се счита този апартамент, за който средната площ на стая е по-голяма
