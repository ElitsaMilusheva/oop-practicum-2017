Упражнение 9
============

`n`-мерен вектор
----------------
Имплементирайте шаблон на клас, който представлява `n`-мерен вектор,
като `n` може да бъде произволно голямо цяло число (`int`).

Имплементирайте следните оператори:
* `[]` – приема индекс и връща съответния компонент на този индекс
* `+`, `+=` – извършват събиране на вектори
* `-`, `-=` – извършват изваждане на вектори
* `*`, `*=` – извършват умножение на вектор с число (скалиране)
* `/`, `/=` – извършват деление на вектор с число (скалиране)
* `*` – извършва скаларно произведение на вектори

Бонус:
Ако дадена операция се извършва върху вектори с различна размерност,
по-малкият вектор трябва да бъде допълнен с нулеви стойности, така че да стане
със същата размерност като по-големия.
